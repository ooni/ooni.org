---
title: "Evidència de Censura a Internet durant el Referèndum d'Independència de Catalunya"
author: "Tord Lundström (Virtual Road), Maria Xynou (OONI)"
date: "2017-10-05"
tags: ["catalonia", "censorship", "country-es"]
categories: ["report"]
---

![Seized referendum site](/post/catalonia/seized.png)

Image: Catalan Independence Referendum site seized

**Note:** This post was originally published at [cripto.cat](https://cripto.cat/blog/censura-internet-referendum) on 3rd October 2017.

----------------------------------------------------------------------------------------

Fa dos dies, Catalunya va celebrar un [referèndum](http://time.com/4951665/catalan-referendum-2017/) d'independència en relació a Espanya. Mentre el món espera a veure què passa, publiquem aquest article per compartir [evidència](https://api.ooni.io/files/by_country/ES) d'accions de censura recents que van tenir lloc durant i fins el dia del referèndum.

Confirmem **el bloqueig de com a mínim 25 llocs web relacionats amb el referèndum a Catalunya** a través de manipulació de DNS i bloqueig HTTP, basant-nos en [mesuraments de la xarxa recollides per l’OONI](https://explorer.ooni.org/country/ES) a tres xarxes locals. La informació capturada per l’OONI demostra que aquests llocs web van estar bloquejats cada dia des de (com a mínim) el 25 de Setembre de 2017 (quan començaren les proves de xarxa) fins al dia del referèndum, l'1 d’Octubre de 2017.

### Referèndum d’Independència de Catalunya

Els catalans tenen el seu propi idioma i identitat cultural, tot i formar part d’Espanya. El seu president Carles Puigdemont [argumenta](https://www.theguardian.com/world/2017/sep/21/why-do-some-catalans-want-independence-and-what-is-spains-view) que tenen el dret moral, cultural, econòmic i polític a l’autodeterminació. En els últims anys, el moviment independentista Català s’ha enfortit, especialment a la llum de la crisi econòmica Espanyola. Força partidaris de l’independentisme [argumenten](https://www.economist.com/news/leaders/21729438-there-are-better-ways-referendum-address-regions-legitimate-grievances-catalonias) que Catalunya ha sigut oprimida durant molt de temps sota el govern central Espanyol, que no reconeix el seu “dret a decidir”.

Catalunya ha buscat més independència autonòmica d’Espanya en diferents ocasions. El 2006, Catalunya celebrà un [referèndum per modificar l’Estatut d’Autonomia de Catalunya](https://www.theatlantic.com/international/archive/2017/10/catalonia-referendum/541611/), expandint l’autoritat del seu govern regional. Però quatre anys més tard, el Tribunal Constitucional d’Espanya va revisar la llei a demanda del govern Espanyol dirigit pel Partit Popular (PP), modificant i dictant la interpretació de molts dels seus articles, i provocant una [protesta massiva](http://www.bbc.com/news/10588494) a Barcelona.

El 9 de Novembre de 2014 (9N), Catalunya celebrà un [referèndum d’autodeterminació](http://www.bbc.com/news/world-europe-29982960) no vinculant, on es va preguntar als votants si volien que Catalunya fos un estat, i si volien que aquest estat fos independent. Tot i que [el 80% de vots resultaren a favor](http://www.bbc.com/news/world-europe-29982960) de les dues preguntes (encara que la participació fou baixa), el Tribunal Constitucional d’Espanya va considerar el referèndum com a “inconstitucional i nul.” Aquests esdeveniments van obrir el camí cap a l’últim referèndum de Catalunya, però en aquest cas el govern Espanyol ha demostrat menys tolerància.

A dies del referèndum, la policia Espanyola [intervingué oficines del govern regional Català i arrestà alts funcionaris](https://www.theguardian.com/world/2017/sep/20/spain-guardia-civil-raid-catalan-government-hq-referendum-row). També [intervingueren les oficines del domini d’internet .cat](https://www.theregister.co.uk/2017/09/23/spanish_government_criticized_over_catalan_internet_registry_raid/). Dominis associats al referèndum, com [referendum.cat](http://referendum.cat/) i [ref1oct.cat](http://ref1oct.cat/) han estat confiscats. Però els esdeveniments de censura no es van limitar a dominis .cat. Molta gent a Catalunya [denuncià](https://www.theguardian.com/world/2017/sep/27/catalans-compare-spain-to-north-korea-after-referendum-sites-blocked) que l’accés a altres dominis (mirrors) relacionats amb el referèndum de Catalunya també estaven sent bloquejats.

Per assegurar que els votants poguessin participar encara que els seus col·legis electorals [fossin tancats](http://cadenaser.com/ser/2017/09/30/politica/1506775623_785036.html) per la policia, el govern de Catalunya anuncià el “cens universal” el matí del referèndum (1-O). Els votants tingueren la oportunitat d’escollir qualsevol col·legi electoral del país. Però, el sistema central que validava que els votats fossin al cens [fou tancat per Amazon](https://www.elgrupoinformatico.com/amazon-recibio-una-peticion-para-bloquear-los-servidores-del-referendum-t38919.html) durant les primeres hores del dia. [Google també ordenà prèviament tancar una app](https://www.thespainreport.com/articles/1166-170929190146-google-removes-catalan-referendum-app-from-google-play-after-catalan-high-court-issues-take-down-order) que proveïa informació sobre els col·legis electorals pel referèndum d’independència de Catalunya.

Tot i els intents de bloquejar el procés, servidors alternatius per contar vots van ser desplegats i el referèndum (1-O) es celebrà aquest passat Diumenge. Ciutadans locals van denunciar que van patir dificultats per accedir a internet als col·legis electorals, però no tenim informació per confirmar si es realitzà “throttling” (reducció de velocitat) o apagades.

Segons funcionaris Catalans, [el 90% de més de 2.2 mil·lions de vots van ser a favor de la independència](https://www.theguardian.com/world/live/2017/oct/01/catalan-independence-referendum-spain-catalonia-vote-live). Però, el referèndum va ser accidentat, amb dura violència policial resultant en [centenars de votants ferits](http://www.bbc.com/news/world-europe-41461032). Avui, [mil·lers de persones protesten](http://www.bbc.com/news/av/world-europe-41478754/catalonia-referendum-thousands-protest-spanish-police-violence) als carrers de Barcelona en contra de la violència exercida per la policia Espanyola, en resposta a la repressió patida durant el referèndum.

El president de Catalunya [demanà a la Comissió Europea que fomentés les mediacions internacionals](https://www.theguardian.com/world/2017/oct/02/catalan-government-emergency-meeting-spain-independence) amb Espanya en quant a la independència de la regió. Madrid manté que el referèndum va ser [il·legal](https://www.theguardian.com/commentisfree/2017/oct/01/the-guardian-view-on-catalonias-referendum-the-spanish-state-has-lost) i per tant, el seu resultat nul. Espanya està patint actualment [una de les seves pitjors crisis polítiques](http://www.bbc.com/news/world-europe-41466619) en dècades. Fins i tot la societat Catalana està notablement [dividida](https://www.theguardian.com/world/2017/sep/19/temperature-climbs-in-spain-as-catalan-question-comes-to-a-head) en la qüestió de la independència.

Reconeixem la delicadesa de l’actual situació política. A partir de [dades empíriques](https://api.ooni.io/files/by_country/ES) recollides per membres de l’[OONI Probe](https://ooni.org/install/) a Espanya i Catalunya, volem intentar fomentar el debat públic.

### Bloqueig de llocs web del referèndum de Catalunya

Per a recollir dades demostrant que llocs web relacionats amb el referèndum de Catalunya van ser bloquejades, es van executar [proves de l’OONI Probe](https://ooni.org/install/) a Catalunya durant la setmana passada. OONI Probe és [programari lliure i gratuït](https://github.com/TheTorProject/ooni-probe) que tothom pot [executar](https://ooni.org/install/) per mesurar el bloqueig de llocs web. Totes les dades de xarxa recollides per l’OONI Probe són immediatament [publicades](https://explorer.ooni.org/world/) per augmentar la transparència de la censura a internet arreu del món.

[Dades de l’OONI](https://explorer.ooni.org/country/ES) confirmen que, a data de 25 de Setembre de 2017 (quan començaren les proves), ISP (proveïdors d'internet) locals han bloquejat (com a mínim) 25 llocs web relacionats amb el referèndum de Catalunya i han continuat bloquejant-los el dia del referèndum.

La taula següent recull les mesures de la xarxa obtingudes de tres ISP locals i mostra com i quins llocs web foren **bloquejats l’1 d’Octubre de 2017**, quan es celebrà el referèndum d’independència de Catalunya.

| Domini | AS12479 | AS3352 | AS12338 |
|--------|---------|---------|---------|
| cat.referendum.barcelona | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fcat.referendum.barcelona) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fcat.referendum.barcelona) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fcat.referendum.barcelona) |
| referendum.enricpineda.cat | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.enricpineda.cat) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.enricpineda.cat) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.enricpineda.cat) |
| referendum.legal | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.legal) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.legal) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.legal) |
| referendum.party | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.party) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.party) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.party) |
| referendum.ninja | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.ninja) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.ninja) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.ninja) |
| referendum.love | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.love) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.love) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.love) |
| referendum.fyi | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.fyi) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.fyi) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.fyi) |
| referendum.rip | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.rip) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http%3A%2F%2Fwww.referendum.rip) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.rip) |
| referendum.soy | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.soy) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http%3A%2F%2Fwww.referendum.soy) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.soy) |
| referendum.lol | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.lol) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.lol) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.lol) |
| referendum.voto | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.voto) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.voto) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.voto) |
| referendum.works | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.works) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.works) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.works) |
| referendum.observer | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.observer) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.observer) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.observer) |
| referendum.fun | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.fun) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.fun) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.fun) |
| alerta.cat | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Falerta.cat) | [No bloquejat/Confiscat](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Falerta.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Falerta.cat) |
| referendum.pirata.cat | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.pirata.cat) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.pirata.cat) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.pirata.cat) |
| referendum.pau.fm | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.pau.fm) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.pau.fm) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.pau.fm) |
| referendumcat.eu | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendumcat.eu) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendumcat.eu) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendumcat.eu) |
| ref1oct.eu | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.ref1oct.eu) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.ref1oct.eu) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.ref1oct.eu) |
| ref1oct.cat | [No bloquejat/Confiscat](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.ref1oct.cat) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.cat) |
| ref1oct.net | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fref1oct.net) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.net) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.net) |
| ref1oct.org | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fref1oct.org) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.org) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.org) |
| referendum.zalo.nyc | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.zalo.nyc) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.zalo.nyc) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.zalo.nyc) |
| referendum.cat | [No bloquejat/Confiscat](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.cat) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.cat) |
| marianorajoy.cat | [No bloquejat/Confiscat](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.marianorajoy.cat) | [No bloquejat/Confiscat](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.marianorajoy.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.marianorajoy.cat) |
| garantiespelreferendum.com | [Manipulació de DNS](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fgarantiespelreferendum.com) | [Bloqueig HTTP](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fgarantiespelreferendum.com) | [Manipulació de DNS](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fgarantiespelreferendum.com) |
| referendum.clash.cat | [No bloquejat/Confiscat](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=https:%2F%2Freferendum.clash.cat) | [No bloquejat/Confiscat](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=https:%2F%2Freferendum.clash.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=https:%2F%2Freferendum.clash.cat) |
| marianorajoy.clash.cat | [No bloquejat/Confiscat](https://explorer.ooni.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=https:%2F%2Fmarianorajoy.clash.cat) | [No bloquejat/Confiscat](https://explorer.ooni.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=https:%2F%2Fmarianorajoy.clash.cat) | [No bloquejat/Confiscat](https://explorer.ooni.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=https:%2F%2Fmarianorajoy.clash.cat) |

Moltes dels dominis bloquejats (com referendum.lol i referendum.ninja) a la taula superior son mirrors (còpies) del lloc web referendum.cat, [confiscat](https://www.theregister.co.uk/2017/09/23/spanish_government_criticized_over_catalan_internet_registry_raid/) fa més d’una setmana. Els [mirrors dels lloc web bloquejats](https://github.com/GrenderG/referendum_cat_mirror) han estat mantinguts per voluntaris utilitzant altres dominis (com .ninja, .lol i .party).

[Dades de l’OONI](https://explorer.ooni.org/country/ES) demostren que aquests mirrors foren bloquejats a través de manipulació de registres DNS i pàgines de bloqueig servides a través de proxies HTTP transparents. Daniel Morales, un activista per la llibertat d’expressió que treballà en els “scripts” per descarregar els llocs web bloquejats, va ser cridat a declarar a un jutjat el 22 de Setembre, i [acusat de tenir suport de hackers Russos](https://elpais.com/elpais/2017/09/28/inenglish/1506588970_026442.html) per El Pais, un dels mitjans de comunicació més grans d’Espanya.

France Telecom Espanya (AS12479) i Euskaltel (AS12338) bloquejaren accés a llocs web a través de manipulació de registres DNS, mentre que Telefónica (AS3352) serví les pàgines de bloqueig utilitzant proxies HTTP transparents. Val la pena remarcar que France Telecom Espanya (AS12479) i Euskaltel (AS12338) no van bloquejar certs dominis .cat (referendum.cat i ref1oct.cat), probablement perquè aquests llocs web en particular ja van ser confiscat. Telefónica (AS3352) en canvi, col·laborà en la censura servint les pàgines de bloqueig pels dominis requisats.

Dades de l’OONI demostren el bloqueig dels lloc web mencionats a dalt fins al dia del referèndum, des del 25 de Setembre de 2017 fins a l’1 d’Octubre de 2017\. Aquesta informació es pot consultar com s'explica a continuació:

1.  Accedeix a la [pàgina d’Espanya a l’explorador OONI](https://explorer.ooni.org/country/ES).
2.  Fes click a “Filter Results”.
3.  Afegeix un dels dominis (de la taula superior) a la secció “Test Input”.
4.  _Opcional:_ filtra les mesures per data utilitzant la secció “Date Range”.
5.  Fes click a “Apply Filter”.
6.  Fes click a una de les mesures filtrades.
7.  Baixa fins al final de la pàgina de la mesura.
8.  Fes click a “Object” per veure informació de mesura de la xarxa.

De forma alternativa, aquesta informació es pot descarregar i analitzar a partir d’arxius json inclosos a l’[API de OONI](https://api.ooni.io/files/by_country/ES).

Altres mesures recollides de sensors que proveeixen dades històriques de registres DNS mostren que referendum.cat redirigia al domini [paginaintervenida.edgesuite.net](http://paginaintervenida.edgesuite.net) hostejada per Akamai el 13 de Setembre.

    2017-09-13 16:30:46 -0000 IN CNAME paginaintervenida.edgesuite.net.

A dia 3 d’Octubre de 2017, els següents dominis redirigeixen a [paginaintervenida.edgesuite.net](http://paginaintervenida.edgesuite.net):

*   piolin.cat
*   Ref1oct.cat
*   Webdelsi.cat
*   Empaperem.cat
*   Garanties.cat
*   Joconvoco.cat
*   Vullvotar.cat
*   Prenpartit.cat
*   Referendum.cat
*   Votaras1-o.cat
*   7democracia.cat
*   Sorayasaenz.cat
*   Marianorajoy.cat
*   Referendumcat.cat
*   1octreferendum.cat
*   Holademocracia.cat
*   Referendumoct1.cat
*   Cridademocracia.cat
*   Referendumoctubre1.cat

Tots els dominis .cat han estat intervinguts com a resultat de [l’ordre judicial](http://fundacio.cat/es/noticias/liberacion-del-director-de-innovacion-y-sistemas-de-informacion-de-la-fundacio-puntcat) que la Fundació .cat va rebre el 15 de Setembre del Tribunal Superior de Justicia de Cataluña (TSJC). El director de recerca i informació de l’organització que manté el domini Català .cat, Pep Oliver, va ser detingut el 20 de Setembre i retingut sota custòdia durant 60 hores.

### Conclusió

En resum, principalment s’han utilitzat tres tècniques per a censurar webs del referèndum de Catalunya:

#### Manipulació de DNS

Els “resolvers” de DNS de les operadores d’internet estan configurats per donar respostes DNS falses, i així bloquejar els dominis. Aquesta tècnica es pot aplicar per a qualsevol domini, però es pot saltar canviant el “resolver” de DNS dels dispositius (utilitzant el 8.8.8.8 de Google, per exemple, en comptes del que proporciona l’operadora).

[Dades de l’OONI](https://explorer.ooni.org/country/ES) demostren que France Telecom Espanya (AS12479) i Euskaltel (AS12338) van adoptar aquesta tècnica per bloquejar llocs web relacionats amb el referèndum de Catalunya.

#### Bloqueig HTTP(S)

Aquesta tècnica inspecciona, intervé i altera tràfic web per tal que missatges HTTP i/o HTTPS cap a URLs siguin reemplaçats per una nova pàgina (“block page”) indicant que el lloc web ha estat bloquejat.

[Dades de l’OONI](https://explorer.ooni.org/country/ES) demostren que Telefonica de Espanya (AS3352) va adoptar aquesta tècnica per bloquejar llocs web relacionats amb el referèndum de Catalunya. Registres de tràfic i anàlisi del bloqueig indiquen que Telefonica podria estar utilitzant tecnologia israeliana d'[Allot Communications](https://www.allot.com/press-release/telefonica-partners-with-allot-communications-to-establish-a-multi-service-platform-for-improved-security-and-user-experience/).

#### Confiscació de dominis .CAT

Un cop la Fundació .CAT va implementar l’ordre judicial, els dominis han estat redirigits a través de DNS al domini [paginaintervenida.edgesuite.net](http://paginaintervenida.edgesuite.net) hostejat per Akamai. Molts dominis .cat també van ser bloquejats a través de manipulació de DNS i bloqueig HTTP.

El futur de Catalunya segueix essent incert. El que sí que és ben cert és que s’ha de demanar responsabilitat als qui tenen poder, fins i tot en les “democràcies Occidentals”. Una forma de fer-ho és _[mesurant xarxes](https://ooni.org/install/)_ i augmentant així la transparència del control d’informació.

L’evidència es necessària per un debat públic informat.

{{<ooni-run-banner link="https://run.ooni.io/nettest?tn=web_connectivity&ta=%7B%22urls%22%3A%5B%22gateway.ipfs.io%22%2C%22cat.referendum.barcelona%22%2C%22referendum.enricpineda.cat%22%2C%22www.referendum.legal%22%2C%22www.referendum.party%22%2C%22www.referendum.ninja%22%2C%22www.referendum.love%22%2C%22www.referendum.fyi%22%2C%22www.referendum.rip%22%2C%22www.referendum.soy%22%2C%22www.referendum.lol%22%2C%22www.referendum.voto%22%2C%22www.referendum.works%22%2C%22www.referendum.observer%22%2C%22www.referendum.fun%22%2C%22alerta.cat%22%2C%22referendum.pirata.cat%22%2C%22referendum.pau.fm%22%2C%22www.referendumcat.eu%22%2C%22nigeon.github.io%22%2C%22www.ref1oct.eu%22%2C%22www.ref1oct.cat%22%2C%22ref1oct.net%22%2C%22ref1oct.org%22%2C%22referendum.zalo.nyc%22%2C%22aniol.github.io%22%2C%22referendum.cat%22%2C%22ref1oct.cat%22%2C%22www.marianorajoy.cat%22%2C%22garantiespelreferendum.com%22%2C%22referendum.clash.cat%22%2C%22marianorajoy.clash.cat%22%5D%7D&mv=1.2.0" text="Test Catalan referendum sites" >}}

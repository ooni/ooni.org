---
date: "2015-07-10"
title: "ADINA15: A Dive Into Network Anomalies"
description: "Una hackathon per analizzare e visualizzare i dati raccolti da OONI"
tags: [ "event", "adina", "hackathon" ]
banner_url: "/event/adina15-banner.png"
banner_right_bg_url: "/event/adina15-banner-right-bg.png"
banner_left_bg_url: "/event/adina15-banner-left-bg.png"
event_dates: "1-2 October 2015"
---

# OONI Hackathon
## #ADINA15

Ti piace lavorare con gli open data e sviluppare visualizzazioni?

Vorresti spendere qualche giorno presso la Camera dei Deputati lavorando sulle
[misure di censura internet](http://api.ooni.io/) raccolte dal progetto
[OONI](https://ooni.torproject.org/)? 

Allora partecipa alla OONI Open Data Hackfest che si terra'
l'1 e 2 Ottobre 2015!

Tutti gli esseri umani sono benvenuti!

# OONI?

OONI e' una piattaforma per eseguire e pubblicare misure utili per studiare
il fenomeno della censura e della sorveglianza su Internet. OONI e' un
software multipiattaforma, che pubblica in formato aperto le misure raccolte,
oltre 150000 misure eseguite in circa 70 stati.

---

# COSA

Due giorni di hacking collaborativo per lavorare su visualizzazioni e
strumenti che utilizzino i dati di censura internet raccolti da OONI in
una hackfest ospitata dalla [Camera dei Deputati](http://www.camera.it) e
organizzata dal progetto OONI in collaborazione col [Centro Nexa su
Internet & Societa'](http://nexa.polito.it/).

La hackathon sara' organizzata come una *code-a-thon* in cui gruppi di
persone lavorano a uno specifico progetto e in cui alla fine dell'evento
i risultati prodotti da ciascun gruppo vengono valutati da una giuria.
I partecipanti dovrebbero scegliere in anticipo lo specifico tipo di
progetto cui vorrebbero lavorare nel corso dell'evento. Noi forniremo
una lista di progetti di esempio tra cui sara' possibile scegliere, anche
per dare un'idea di cosa sia possibile fare con i dati, ma incoraggiamo
i partecipanti a proporre progetti propri.

Un premio simbolico verra' consegnato ai primi tre team classificati.


---

# PERCHE'

Il progetto OONI sviluppa strumenti utili a studiare la censura internet. Il tuo
contributo in questa hackathon sara' utile per aiutarci a comprendere meglio i
dati di OONI e a renderli piu' accessibili.

Hai un'idea? Vuoi lavorarci su? Vogliamo fare hacking con te!

Rendere i dati di misura della censura (e piu' in generali dati di misure di rete)
piu' facili da comprendere e da studiare e' cruciale per stimolare un dibattito
informato e democratico sulla governance di internet. Le societa' democratiche possono
legittimamente deliberare che non sia possibile accedere a certi contenuti al fine di
salvaguardare il pubblico interesse; questa specifica esigenza ci porta a formulare
interessanti domande di ricerca e di policy. Per esempio, e' possibile chiedersi come
implementare in modo trasparente queste politiche di bloccaggio di contenuti, oppure
chiedersi come fare a capire se ci sono contenuti che sono bloccati per sbaglio e che
non dovrebbero essere bloccati.

---

# CHI

Sono invitati a partecipare tutti coloro che hanno conoscenze di design e, in
particolare, coloro che si occupano di *information design* e/o di visualizzazione
di dati. Avere un robusto background tecnico non e' strettamente necessario ma
e' certamente utile. Gli sviluppatori *core* di OONI parteciperanno all'evento e
forniranno assistenza tecnica ai team di partecipanti dando loro una mano con
il codice.

---

# QUANDO

La hackathon si terra' l'1 e 2 Ottobre 2015.


### 1 Ottobre
Giorno 1

09:00 Inizia l'evento (gli organizzatori dovranno presentarsi per le 8:00)

10:00 Introduzione

11:00 Si comincia con l'hacking

13:00 Pranzo a buffet

20:00 Conclusione del primo giorno di hacking, si puo' ancora sviluppare, ma non presso la Camera

### 2 Ottobre
Giorno 2

09:00 Apertura della Camera

11:00 Si comincia con l'hacking

13:00 Pranzo a buffet

16:00 Deadline per inviare i progetti

19:00 Cerimonia di premiazione

---

# DOVE

La hackathon si terra' presso la Camera dei Deputati del Parlamento Italiano.

Questo e' l'indirizzo della sala che ci ospitera':

Nuova Sala dei Gruppi Camera dei Deputati
Via Campo Marzio 78
Rome, Italy

Come per tutti gli altri eventi organizzati presso il Parlamento Italiano, si
applicano le seguenti regole:

- i partecipanti ai convegni e i materiali introdotti nelle sale
  della Camera devono essere sottoposti ai controlli di sicurezza;
- è vietato fumare durante lo svolgimento delle manifestazioni;
- non sono ammessi partecipanti di età inferiore ai 14 anni;
- è richiesto obbligatoriamente l’uso della giacca e comunque
  un abbigliamento consono alla sede;
- è vietato consumare cibo o bevande all’interno dell’Aula;
- durante lo svolgimento di iniziative o convegni organizzati presso
  le sedi della Camera non possono aver luogo, in alcuna forma, richieste
  o riscossioni di tickets ovvero di quote d’iscrizione o di
  partecipazione, comunque denominati.

## Informazioni per chi viaggia

Ci sono due aeroporti che servono Roma, FCO (Fiumicino) e CIA (Ciampino).

Da FCO si puo' prendere il treno per la stazione centrale di Termini oppure
per varie stazioni che si trovano in giro per la citta' (Trastevere, Ostiense,
Tiburtina, Tuscolana).

Da CIA ci sono autobus che connettono regolarmente con la stazione Termini.

La sala che useremo per la hackathon si trova vicina alle fermate Spagna
e Barberini della Metro A.

---

# PREMI

## Ancora da annunciare!

---

# RREGOLE

Mentre lavorerete al vostro progetto dovrete seguire alcune regole:

1. i progetti dovranno usare principalmente i dati di OONI nelle
visualizzazioni che svilupperanno.

2. tutti i dati utilizzati dovranno essere pubblicati come open data
prima che la giuria si riunisca per valutare i progetti.

3. ci aspettiamo che collaboriate nel contesto del team di cui fate parte.

4. i progetti che sottomettete per la valutazione devono essere software
open source e potrebbero essere menzionati sul sito di OONI.

Una hackfest e' uno spazio in cui fare hacking, conoscere nuove persone, essere
creativi, e passare piacevolmente il tempo. Per garantire che questo evento
sia piacevole per tutti i partecipanti vi chiediamo di comportarvi in modo eccellente
con gli altri partecipanti.

Riuscire a realizzare un progetto funzionante in cosi' poco tempo puoi essere
stressante, pertanto vi incoraggiamo anche a fare una pausa di tanto in tanto, a
rilassarvi e a godervi la vostra partecipazione all'evento.

I partecipanti che violassero le regole e il codice di condotta descritto qua
sopra potrebbero essere allontanati dalla hackathon, a discrezione degli
organizzatori. Grazie per contribuire a rendere questo evento un evento piacevole
e amichevole per tutti.
